Bliža se čas, ko bo, tako kot vsako leto, treba pripraviti spisek
poslovnih partnerjev, ki jih bomo obdarovali ob koncu leta. Na naslove
podjetij že prihajajo katalogi, v katerih izdelovalci in prodajalci
daril predstavljajo letošnjo ponudbo. Kaj torej izbrati za dolgoletnega
poslovnega partnerja, za katerega vemo, da ima skoraj vse. In kaj podariti
tujemu partnerju, s katerim smo šele letos navezali poslovne stike, pa
jih želimo v prihodnje utrditi. Takšna in podobna vprašanja si ponavadi
zastavljajo tisti, ki v podjetju skrbijo za izbiro in nakup poslovnih
daril. V nekaterih podjetjih se s tem ukvarja generalni direktor, v drugih
poslovni sekretar, oddelek za marketing ali komercialisti. Veliko pa je
tudi podjetij, v katerih je izbira poslovnih daril prepuščena tajnicam.
Direktorji jim takšno nalogo zaupajo z lahkim srcem, saj vedo, da poznajo
vse njihove poslovne partnerje. Na svoje tajnice pa se direktorji lahko
zanesejo tudi zato, ker imajo dober okus. Izbira poslovnega darila ni
lahka naloga. Vedeti je treba, ali je namenjeno domačemu ali tujemu
partnerju, kdo ga bo izročil in ob kakšni priložnosti. Pri tem v podjetjih
pogosto pozabljajo, da si pri načrtovanju in izbiri daril lahko pomagajo
s seznamom, kaj in komu so podarili lani oziroma v preteklih letih.
Takšen seznam priporočajo tudi poznavalci, ki se poklicno ukvarjajo s
svetovanjem o poslovnih darilih in protokolu obdarovanja. Veliko podjetij
ob posebnih poslovnih priložnostih, kot so podpisi pomembnih pogodb,
obisk partnerjev ali drugih dogodkih najame takšne poklicne svetovalce.
Ti pripravljajo tudi posebne seminarje o poslovnem obdarovanju, namenjene
vsem, ki v podjetju skrbijo za poslovna darila, torej tudi tajnicam.
Svetovalci trdijo, da je poslovno obdarovanje postalo že prava mala veda.
Ta med drugim razvršča darila glede na njihovo primernost. Najprimernejše
darilo poslovnemu partnerju je po mnenju večine lasten izdelek tovarne
ali podjetja, ki naj bo lično zavit. Druga primerna darila so izdelki
kulturne dediščine, likovna dela, knjige, zgoščenke z glasbo, sodobno
oblikovani uporabni ali okrasni izdelki, kulinarika, pisarniška darila,
kozmetika ali celo rezano cvetje in sestavljena praktična darila. Ponudba
različnih daril je na slovenskem trgu sicer že dokaj pestra, vendar še
vedno ni tako bogata kot v bolj razvitih državah. V Angliji in Nemčiji
so najbolj cenjena darila, ki so sinteza sodobne ustvarjalnosti in
kulturne dediščine. Takšna darila so za zdaj pri nas bolj izjema kot
pravilo. Pri poslovnih darilih sta skoraj enako pomembna izbor
primernega darila in embalaža. V zadnjih letih je bilo najbolj modno
zavijanje daril v valovito lepenko. Zdaj pa je na pohodu, kot pravijo
nekateri poznavalci modnih trendov, zavijanje v bleščeč papir in zlate
škatle. Tak slog naj bi naznanjal prihod novega tisočletja. Toda nekateri
menijo, da je zavijanje v bleščeč papir le trenutna modna muha, ki bo
izginila še pred prihodom tretjega tisočletja. Primerno darilo za domače
in tuje poslovne partnerje so tudi knjige, zlasti tiste, ki predstavljajo
slovensko literaturo in likovno umetnost. ¬eprav ponudba takšnih knjig,
izdanih celo v več tujih jezikih, na našem trgu ni prav velika, je vendar
mogoče najti nekaj zanimivih. Obdarovanje z vini se je pri nas tudi zelo
