Vsak čas ima svoje karakteristične značilnosti, od katerih
je ena takih značilnosti našega časa prav gotovo turizem.
Kot družbeni pojav se je turizem v začetku kazal v posameznih
potovanjih, s časom pa je prerasel v prave začasne selitve
prebivalstva, ki pa imajo pomembne gospodarske posledice
za sredine, iz katerih prihaja veliko turistov, prav tako
pa tudi za sredine, kamor so ta turistična gibanja usmerjena.
Turizem je gospodarski pojav, ki posredno in neposredno
povezuje veliko število gospodarskih in negospodarskih
aktivnosti, in to ne le v nacionalnih, ampak tudi v
mednarodnih okvirjih. Torej deluje kot množica pojavov,
ki imajo dvojen pomen, družbeni in gospodarski, vsak od njih
pa ima posebno vrednost za celotno človeštvo. Nagel razvoj
turizma v svetu se je posebej pokazal v tistih funkcijah, ki
prinašajo izrazite ekonomske rezultate. ¬im bolj se je dvigal
standard ljudi, čimveč so imeli delavci prostega časa, hitreje
je napredovala organizacija in tehnika v procesu človekovega
dela, zato so rasle tudi potrebe prebivalstva po rekreaciji,
potovanjih in postajale vse pomembnejše. V družinskih proračunih
se danes izenačujejo z drugimi sekundarnimi potrebami, kot so
potrebe po gospodinjskih aparatih, avtomobilu in podobno.
To je istočasno izzvalo vrsto različnih zahtev po ponudbi uslug
in proizvodov ter drugega blaga. Ko je razvijal svojo družbeno
in materialno osnovo, je turizem vzporedno zasnoval veliko
različnih dejavnosti, ki so namenjene zadovoljevanju vedno
bolj različnih zahtev velikega števila turističnih porabnikov.
Od začetne faze turističnega prometa, ko so turisti svoje
potrebe zadovoljevali neposredno s prometnimi in hotelskimi
organizacijami, je s časom nastopila nadaljnja faza turističnega
prometa, ko je posrednikova pomoč turistom potrebna ali celo
nujna. Da bi tako zadovoljili potrebe vedno večjega števila
turistov, so se danes pojavile v turizmu široke možnosti za
razvoj novih aktivnosti, ki jim je turistični promet osnova
obstoja in vir dohodka. Tako se je na turističnem tržišču
pojavila kot specifična organizacija potovalna agencija, ki
ima nalogo, da posreduje med turisti, ki zahtevajo turistične
usluge, in hotelskimi ter prometnimi organizacijami, ki jim jih
ponujajo. Potovalna agencija je torej specifična gospodarska
organizacija turističnega prometa, za katero sta pomembni dve
osnovni karakteristiki, to je organizacija potovanja in
sprememba kraja bivanja. V začetku svojega delovanja, ko turizem
še ni poznal današnjega pomena in obsega, je potovalna agencija
za svoje delo izkoristila dva termina, ki poudarjata njeno
funkcijo posrednika v zvezi s potovanjem. Z razvojem
turističnega prometa se je razvijala tudi funkcija potovalne
agencije na turističnem tržišču. Iz klasične funkcije
posrednika je tako njena dejavnost prerasla v vlogo
organizatorja, pobudnika, ki z lastnimi sredstvi in
uslugami zadovoljuje potrebe velikega števila turistov,
to je potrošnikov različne kupne moči. Zato je razumljiv
pojav novega termina za potovalno agencijo v naši
turistični terminologiji. Pojem turizem je širši od
pojma potovanje in točneje označuje dejavnost potovalne
agencije v sodobnem turizmu. Iz vseh naštetih določitev
lahko zaključimo, da so potovalne agencije specifične
gospodarske organizacije, ki po funkciji in dejavnosti
na trgu izstopajo kot posebna gospodarska podjetja,
katerih osnovno dejavnost tvori organizacija potovanja
in bivanja ter nudenje drugih uslug potniku ali
turistu v turističnem prometu. Dejavniki, ki bistveno
vplivajo na razvojne tendence celotnega turističnega
gospodarstva in tudi na razvoj dejavnosti potovalnih agencij,
izhajajo torej iz turizma kot družbenega in ekonomskega
pojava. Posebno se kažejo v odnosih turističnih organizacij na
turističnem trgu. Turizem je zelo dinamičen, tako da ga pogosto
gledamo kot začasni ugodni gospodarski pojav, ne pa kot stalno 
sestavino našega sodobnega družbenega in ekonomskega razvoja.
Rast turističnega prometa se tako odraža v neprekinjeni tendenci
kvantitativnega, kakor tudi kvalitativnega razvoja turističnega 
povpraševanja na turističnem trgu. Tudi razpon motivov in
potreb, ki povzročajo to gibanje, se je ob širjenju turističnega
povpraševanja povečal. Rast turističnega povpraševanja pa je
s tem izzvala tudi večje zahteve glede kvalitete turističnih
uslug, povečanje kapacitet oziroma zmogljivosti turistične
ponudbe in širjenje razpona cen za določene usluge.
