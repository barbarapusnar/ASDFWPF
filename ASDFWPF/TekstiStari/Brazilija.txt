Pomanjkanje točnosti je dejstvo življenja v Braziliji. 
Bodite navajeni nekoliko počakati na brazilskega 
sogovornika. Dogovorite se za srečanje vsaj dva 
tedna v naprej. Poslovni čas je v splošnem od 
8:30 do 17:30, toda odločitvene ravni začnejo 
z delom kasneje zjutraj, toda ostajajo na delu 
bolj pozno zvečer. Pri poslovnih pogajanjih 
bodite potrpežljivi. Skozi pogajanja bodite pripravljeni 
na pogovor o vseh vidikih pogodbe istočasno in 
ne po nekem logičnem zaporedju. Pri tem je pogovor 
naraven in nevsiljiv, saj Brazilci ne marajo 
ofenzivnega dogovarjanja. Če boste spremenili 
pogajalsko skupino, se pripravite, da boste morali 
ponovno pretehtati celotno pogodbo, saj brazilski 
pogajalci bolj cenijo osebe, kot pa ime firme. 
Bodite pozorni na to, da imate lokalnega knjigovodjo 
in notarja oziroma odvetnika za pogodbeno pravo, 
ker Brazilci ne marajo prisotnosti tujih. 
Ko omenjate partnerje v ZDA, jih temu primerno 
tudi imenujte, ker Brazilci ne marajo, da o njih 
govorite kot o Američanih, ker se sami tudi štejejo 
za Američane. Vprašajte vašo kontaktno osebo, 
da vam priporoči prestižno restavracijo. Ne pričakujte, 
da boste govorili o poslu med jedjo. Počakajte, 
da vam postrežejo kavo, preden začnete kakršenkoli 
pogovor o poslu. Če ste povabljeni na zabavo, 
se bo odvijala prej v zasebnem klubu kot doma. 
Pridite vsaj 15 minut pozneje. Brazilske večerje 
so med sedmo in deseto uro zvečer. Zabava se 
navadno nadaljuje do dveh zjutraj, ni pa redko, 
da se nadaljujejo vse do sedmih naslednje jutro. 
Pozdravi se raztezajo od podaljšanega rokovanja 
med prvim srečanjem ter napredujejo do objemov, 
ko je prijateljstvo enkrat vzpostavljeno. Ženske 
poljubijo druga drugo izmenično na lice: dvakrat, 
če so poročene in trikrat, če so samske. Tretji 
poljub predstavlja »za srečo« v iskanju soproga. 
